# Examen Pràctic d'HTML5

## 1. Instruccions

Crea una pàgina HTML anomenada **`contacte.html`** seguint l’estructura definida en la imatge **`contacte-empresa.png`**.  

**Nota important:** No incloguis cap estil CSS, només treballa amb contingut HTML.  

L'accés a internet quedarà bloquejat i els mòvils s'entregaran al professor. No es podran recollir fins acabat l'examen.  

Abans de bloquejar l'accés, hauràs d'instal.lar `HTMLHint`com extensió a VSCode. Podràs fer una validació segons els estàndards W3C sense connexió a internet:

  1. Prem `Ctrl + Majúsc + P` per obrir la paleta de comandes
  2. Escriu `Extensions: Install Extensions`
  3. Selecciona `HTMLHint`de les extensions

## 2. Especificacions

### 1. **Capçalera**

- **Logo de l’empresa**:  
  - Ha d’actuar com a enllaç que dirigeixi a un hipotètic **`inici.html`**.
  
- **Menú de navegació** amb els següents elements:  
  - **Inici**: enllaça a **`inici.html`**.  
  - **Qui som**: enllaça a **`qui-som.html`**.  
  - **Contacte**: enllaça a **`contacte.html`** (la mateixa pàgina).

### 2. **Cos de la pàgina**

- Ha d’incloure un formulari de contacte amb els següents camps:  
  - **Nom**  
  - **Cognom**  
  - **Telèfon**  
  - **Missatge**  
  - Botons: **Enviar** i **Cancel·lar**.  

- **Punt extra:** Si afegeixes atributs no explicats a classe dins l’etiqueta del formulari, guanyaràs 1 punt addicional. En cas d’obtenir un 10 a l’examen sense aquest punt, aquest s’acumularà pel següent examen.

### 3. **Peu de pàgina**

- **Logo de l’empresa**:  
  - Igual que a la capçalera, ha de funcionar com a enllaç a **`inici.html`**.

- **Xarxes socials**:  
  - Afegeix icones amb enllaços a les seves respectives pàgines. Els enllaços s'han d'obrir en una **pestanya nova**.

- **Copyright**: Afegeix un text de copyright al peu.

## 3. Lliurament

1. Quan hagis acabat, genera el **hash** del fitxer **`contacte.html`**.  
   - Escriu els **4 primers** i els **4 últims dígits** del hash a la fulla proporcionada.  
   - Per a referència, pots consultar el tutorial **`afegir-hash.md`** vist a classe.

2. Crea un fitxer ZIP amb el teu nom, que contingui l'examen. Inclòs el fitxer `txt` generat del hash

3. **Termini de lliurament:**
   - Lliura la fulla amb el teu nom i el hash
   - Fes l’entrega del zip abans de les **17:00 del 13 de Novembre**
   - Passada aquesta hora, no s’acceptaran lliuraments i l'examen es considerarà com a **0**.

## 4. Recomanació

Prima la qualitat davant la velocitat. Es pot treure un 10 sense acabar totes les seccions

**Molta sort!**
